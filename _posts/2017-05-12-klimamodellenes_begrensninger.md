---
layout: post
title: "Hva betyr det at klimamodellene ikke stemmer med observasjonene?"
description: ""
category: [commentary]
tags: [norwegian, climate change debate]
excerpt_separator: <!--more-->
---
{% include JB/setup %}

# [Klimamodellenes begrensninger](http://hansbrenna.github.io/commentary/2017/01/30/hva-betyr-det-at-klimamodellene-ikke-stemmer-med-observasjonene)

Jeg skrev i februar følgende tekst for Aftenposten viten: [Klimamodellenese begrensninger](http://www.aftenposten.no/viten/Klimamodellenes-begrensninger-615567b.html)

Bakgrunnen var at FrP-politiker Carl I. Hagen, med støtte fra organisasjonen Klimarealistene, hadde en offentlig raptus om klimavitenskap og global oppvarming. Mange andre var også med i debatten, med tildels mye spissere innlegg enn det jeg skrev, men jeg så en mulighet for å forsøke å få gjennom noe fagformidling oppi det hele.

Det er vanskelig å snakke om klimamodeller og deres forhold til observert temperaturutvikling. Det er ekstremt viktig å holde tunga rett i munnen og passe på å sammenligne likt med likt. Eller også vite når man ikke kan forvente overensstemmelse mellom modeller og observasjoner. Det er dette jeg ønsker å fokusere på i den lenkede teksten.

For ikke så lenge siden kom det en ny artikkel i Nature, [(Medhaug m. fl. 2017; Reconciling controversies about the ‘global warming hiatus’)](https://www.nature.com/nature/journal/v545/n7652/full/nature22315.html#ref84) der de i svært stor detalj gjennomgår tilgjengelig data rundt "varmepausen" mellom 1998 og 2012. De har med en seksjon der de forsøker å få modellert og observert utvikling i hhv. CMIP5 og HadCRUT4 til å stemme overens. De får til det ved å justere for nettopp pådriv og naturlig variasjon som jeg skriver om i teksten i Aftenposten. 

Viktigere enn å få modeller og observasjoner til å stemme perfekt overens er å holde fast på at det er helt naturlig, og ikke feil, at det ikke er overensstemmelse.